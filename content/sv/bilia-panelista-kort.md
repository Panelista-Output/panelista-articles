+++
authors = ["Anna Lena Mayor Ekeblad"]
date = 2021-08-11T22:00:00Z
draft = true
excerpt = "Bilia visste vad de ville fråga sina kunder men tackade glatt ja till att låta oss på Panelista sköta det administrativa arbete som krävs för att sköta en panel. "
hero = "/images/skiss_bilia-2021-08-10.jpg"
hero_image_body = "Bilia visste vad de ville fråga sina kunder men tackade glatt ja till att låta Panelista ta hand om det praktiska arbete som krävs för att sköta en panel."
hero_image_title = "Bilia tar hjälp av Panelista för att verkligen förstå sina kunders behov. "
timeToRead = 3
title = "Bilia & Panelista"

+++
**_Bilia är en av Europas största bilåterförsäljare och erbjuder allt du behöver när du vill äga eller använda en bil. Redan idag har man byggt upp en stark personlig relation med sina kunder, där mötet med en servicetekniker, är ett bra exempel._** _Bilia är dessutom kloka nog att inse att det är en sak att vilja lyssna på sina kunder - men något helt annat att veta hur man på bästa sätt fångar upp kundernas önskningar och behov._

När Bilia var redo att involvera sina kunder i utvecklingen av nya tjänster valde man att ta hjälpa av oss på Panelista. Bilias servicemarknadschef, Johan Hillmerson, inledde ett nära samarbete med vår servicedesigner Jessica Litzel. Tillsammans tog de fram en plan för hur man, på bästa sätt, skulle komma igång med arbetet.

Johan berättar:

(Påhittat citat)

"För att kunna affärsutveckla Bilia och ta fram konkreta tjänster, som är intressanta för våra kunder, måste vi så klart veta vilka behov våra kunder har. Jag insåg hur många fördelar det finns med att ha en kundpanel där vi i teamet lätt och snabbt kan föra en dialog med våra kunder. Det har varit otrolig smidigt att ha Jessica vid min sida redan från start. Tillsammans gick vi igenom allt ifrån vilka kunder vi ville bjuda in till panelen, hur vi skulle hitta rätt personer och hur en personlig inbjudan till dem skulle se ut. Dessutom hjälper Jessica mig att formulera de frågor jag vill ställa!"

Bilia visste vad de ville fråga sina kunder men tackade glatt ja till att låta oss på Panelista vara med och stötta i processen och ta hand om det praktiska arbete som krävs för att sköta en panel. Så rent konkret gjorde man så att Jessica hjälpte till med alla de steg som krävs för att sätta ihop en panel med engagerade kunder och skrev manus till de frågor som Johan sedan spelade in och ställde till paneldeltagarna. Panelista faciliterar det löpande arbetet; ställer följdfrågor, markerar intressanta svar och sammanställer de insikter som frågorna ger.

Tillsammans bjöd Bilia och Panelista in ett hundratal av Bilias befintliga kunder till den panel som nu fungerar som en direktlänk mellan Johans team på Bilia och ett gäng engagerade kunder. Bilia vill ta reda på hur kunderna ser på dem som företag och viktigast av allt; vilka behov av tjänster man har för att komma vidare i affärsutvecklingen. Genom Panelista har man nu även möjlighet att dyka ner i detaljer och ställa frågor kring specifika beteenden och preferenser i olika scenarios.

I nästa steg bjöd man in några av de paneldeltagare som visat extra stort engagemang till en så kallad Live Panel. Här får Bilia en unik möjlighet att genom Panelista fördjupa samtalet och hålla en livlig dialog mellan medarbetare och kunder. En oförutsedd bonus är att det uppstår intensiva dialoger även kunderna emellan. Tack vare panelen kan man nu synliggöra olika beteenden, behov och uppfattningar för att skapa ett nyttigt koncept som man sen kan iterera och validera tillsammans med samma paneldeltagare. Det är vad vi kallar en perfekt feedbackloop! Involverade kunder - på riktigt.

Även om det var Panelista som startade upp och driver panelen deltar arbetsgruppen på Bilia engagerat i regelbundna avstämningsmöten. Här pratar man om processen och alla de lärdomar man samlar på sig längs vägen. Bilia har hela tiden full insyn i panelen och på samtliga avstämningsmöten förs det livliga samtal om de insikter, kommentarer och frågeställningar som känts extra spännande.

Nu när panelen är uppbyggd och i full gång känner Bilia att man verkligen ska dra nytta av direktdialogen man har skapat. Plötsligt känns det lätt att interagera med kunderna. Dessutom ger det inte bara resultat - det ger också bra känslor av att se hur engagerade kunderna faktiskt är. Vad kan väl vara starkare än att ha med kundens röst i hela utvecklingsprocessen? Att verkligen kunna visa ett svar svart på vitt.